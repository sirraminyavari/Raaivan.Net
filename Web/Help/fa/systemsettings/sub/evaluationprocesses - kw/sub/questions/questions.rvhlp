در رای ون، ارزیابی دانش بر اساس پاسخگویی به لیستی از پرسش ها صورت می پذیرد. بدین ترتیب که به ازای هر دانش ثبت شده، تعدادی ارزیاب نسبت به انجام ارزیابی اقدام می کنند و امتیاز نهایی دانش، میانگین امتیاز حاصل از تمامی ارزیابی ها خواهد بود. <br>رای ون این امکان را در اختیار مدیر سامانه قرار داده است تا پرسش های ارزیابی را متناسب با هر نوع دانش تعیین نماید. تصویر زیر، رابط گرافیکی تعیین پرسش های ارزیابی را نشان می دهد:<div style="text-align: center;"><br><img data-cke-saved-src="../../Help/fa/media/admin_knowledge_questions.png" src="../../Help/fa/media/admin_knowledge_questions.png"></div><div><br>همانطور که در تصویر فوق مشاهده می کنید، این رابط کاربری امکاناتی همچون «<strong>افزودن پرسش جدید</strong>»، «<strong>حذف پرسش</strong>»، «<strong>ویرایش پرسش</strong>»، «<strong>تعیین طیف (گزینه ها)</strong>»، «<strong>تعیین وزن برای پرسش ها</strong>» و «<strong>مرتب سازی پرسش ها</strong>» را در اختیار مدیر سامانه قرار می دهد.<br><br><strong>وزن</strong><br>به صورت پیش فرض، هیچ یک از پرسش ها وزن ندارند و همگی ارزش یکسانی در محاسبه امتیاز خواهند داشت. اما ممکن است شرایطی وجود داشته باشد که مدیر سامانه بخواهد شرایطی را ایجاد کند که ارزش پرسش ها با هم متفاوت باشد. این کار با استفاده از وزن انجام می شود. برای تعیین وزن یک پرسش، بر روی مقدار وزن کلیک دوبل کنید.<br><br><strong>گزینه ها</strong><br>به طور پیش فرض، پاسخگویی به هر پرسش به صورت تعیین یک عدد یا امتیاز توسط ارزیاب است. این عدد می تواند چیزی بین 0 تا مقیاس امتیازدهی باشد که مدیر سامانه در بخش @[[systemsettings_evaluationprocesses:HelpItem:2YXYr9uM2LHbjNiqINiz2KfZhdin2YbZhz7Zgdix2KLbjNmG2K/Zh9in24wg2KfYsdiy24zYp9io24wg2K/Yp9mG2LQ=]]<span> </span>تعیین کرده است. اشکالی که به این روش می توان وارد دانست، آن است که ارزیابان معیار مشخصی برای اینکه در چه شرایطی چه نمره ای را انتخاب کنند در اختیار ندارند. به همین جهت ممکن است مدیر سامانه بخواهد مجموعه ای از گزینه ها را در اختیار ارزیاب قرار دهد و برای هر گزینه ارزش آن گزینه را نیز مشخص کند. برای این کار، ارزیاب باید بر روی دکمه «گزینه ها» که در تصویر فوق نمایش داده شده است کلیک کند. در این صورت، رابط گرافیکی مربوطه مطابق تصویر زیر نمایش داده خواهد شد.<br></div><div style="text-align: center;"><br><img data-cke-saved-src="../../Help/fa/media/admin_knowledge_questions_options.png" src="../../Help/fa/media/admin_knowledge_questions_options.png"></div><div><br><strong>حوزه های خاص</strong><br>ممکن است شرایطی ایجاد شود که بخواهید در صورتی که دانش ثبت شده مرتبط با یک حوزه تخصصی خاص باشد، تعدادی پرسش خاص آن حوزه از ارزیابی که متخصص آن حوزه است پرسیده شود. به عنوان مثال، همانطور که در تصویر بالا قابل مشاهده است، چنانچه مهارت مرتبط با «مدیریت ریسک» باشد دو پرسش اختصاصی و چنانچه مرتبط با «طراحی و برنامه ریزی دوره آموزشی» باشد، سه پرسش اختصاصی علاوه بر سایر پرسش ها از ارزیاب پرسیده می شود.<br></div>