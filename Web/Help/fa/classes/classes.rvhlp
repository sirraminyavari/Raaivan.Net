کلاس یکی از مفاهیم اصلی شیء گرایی است. کلاس ها در واقع نام هایی برای دسته های کلی مفاهیم و موضوعات شبیه به هم هستند. به بیان دیگر، کلاس بیانگر مجموعه صفاتی است که تعدادی از موضوعات را از سایر موضوعات جدا می کند. کلاس را می توان «نوع» هر موضوع یا شیء در نظر گرفت. برای روشن تر شدن مفهوم کلاس، به پرسش ها و پاسخ های زیر توجه کنید:<ul><li><strong>پرسش:</strong> پژو 206 چیست؟ <strong>پاسخ:</strong> خودرو<br></li><li><strong>پرسش:</strong> مجید پوربرزگر چست؟ <strong>پاسخ:</strong> انسان<br></li><li><strong>پرسش:</strong> هیوندای کوپه چیست؟ <strong>پاسخ:</strong> خودرو<br></li><li><strong>پرسش:</strong> فاطمه رضایی چیست؟ <strong>پاسخ:</strong> انسان<br></li></ul>در مجموعه پرسش و پاسخ های فوق، «<strong><span style="color:#800000;">خودرو</span></strong>» و «<strong><span style="color:#800000;">انسان</span></strong>» کلاس هستند. «پژو 206» و «هیوندای کوپه» نیز اشیاء یا موضوعاتی از کلاس خودرو هستند که ویژگی های مشترک زیادی دارند. به همین منوال، «مجید پوربرزگر» و «فاطمه رضایی» نیز اشیایی از کلاس انسان هستند.<br><br><strong>زیرکلاس</strong><br>کلاس ها می توانند زیر کلاس هم داشته باشند. زیر کلاس های یک کلاس علاوه بر اینکه در صفات بیان شده توسط کلاس، مشترک هستند، ویژگی های اختصاصی و متفاوت از هم نیز دارند. به عنوان مثال، در پرسش های فوق داریم:<ul><li>«مجید پوربرزگر» یک <strong><span style="color:#800000;">انسان</span></strong> است و در عین حال یک <span style="color:#800000;"><strong>مرد</strong></span> است.<br></li><li>«فاطمه رضایی» یک <span style="color:#800000;"><strong>انسان</strong></span> است و در عین حال یک <strong><span style="color:#800000;">زن</span></strong> است.<br></li></ul>همان طور که در مثال های فوق مشاهده می کنید، «مرد» و «زن» زیر کلاس های کلاس «انسان» هستند. اشیاء «مجید پوربرزگر» و «فاطمه رضایی» با اینکه از نظر انسان بودن ویژگی های مشترک زیادی دارند، از این جهت که به دو زیر کلاس متفاوت «مرد» و «زن» تعلق دارند، با هم متفاوت اند.<br>در نهایت، نوع روابط میان کلاس ها با زیر کلاس ها و کلاس ها با اشیاء به صورت زیر است:<br><ul><li><u>زیر کلاس</u> «نوعی» (Is Type Of) <u>کلاس</u> است<br></li><li><u>شیء</u> یک «نمونه» از (Is A) <u>کلاس</u> است<br></li><li>پژو 206 یک نمونه از کلاس خودرو است<br></li><li>زن نوعی انسان است<br></li><li>مرد نوعی انسان است<br></li></ul><strong>کلاس ها در رای ون</strong><br>کلاس ها در رای ون نیز تعریف مشابهی دارند. کلاس ها در رای ون معمولا مفاهیمی شبیه به «دانش»، «حوزه دانش»، «پروژه»، «مشتری»، «محصول»، «خدمت» و به طور کلی هر مفهومی که برای یک سازمان حائز اهمیت باشد را شامل می شود. در رای ون به اشیاء هر کلاس، موضوع گفته می شود. برای آشنایی با مفهوم موضوع، @[[nodes:HelpItem:2YXZiNi22YjYuS/ZhdmI2LbZiNi52KfYqg==]]<span>&nbsp;</span><span> </span><span></span><span></span><span></span>را مطالعه فرمایید.<br>